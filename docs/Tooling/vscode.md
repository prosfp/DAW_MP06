# Visual Studio Code per al Desenvolupament JavaScript

![Visual Studio Code Logo](./img/VSCode_icon.png){ align=right width=300}

Visual Studio Code (VSCode) és una eina desenvolupada per Microsoft que es pot utilitzar en múltiples plataformes, com ara Windows, macOS i Linux. Ofereix funcions potents d'edició de codi, integració amb Git, compatibilitat amb molts llenguatges de programació i una extensa llibreria d'extensions per millorar la teva productivitat.

## Com Instal·lar Visual Studio Code

1. **Descarrega VSCode**: Vés al lloc web oficial de [Visual Studio Code](https://code.visualstudio.com/) i descarrega la versió adequada per al teu sistema operatiu.

2. **Instal·la VSCode**: Executa l'arxiu descarregat i segueix les instruccions del procés d'instal·lació.

3. **Obre VSCode**: Un cop instal·lat, obre Visual Studio Code des del teu menú d'aplicacions o fent clic a l'icòna a l'escriptori.

[![Tutorial de VSCode](https://img.youtube.com/vi/B-s71n0dHUk/maxresdefault.jpg){width=500}](https://www.youtube.com/watch?v=B-s71n0dHUk)

## Extensions Essencials per JavaScript

VSCode es pot personalitzar amb extensions que faciliten el teu flux de treball en JavaScript. Aquí tens algunes extensions de gran utilitat que pots mirar d'integrar en la teva configuració:

- **ESLint**: Per a la validació del codi JavaScript i les pràctiques de programació.

- **Prettier**: Per al formateig automàtic del codi, mantenint un estil consistent.
  <!-- prettier-ignore -->
    - [Com formatejar codi amb Prettier a VSCode](https://www.digitalocean.com/community/tutorials/how-to-format-code-with-prettier-in-visual-studio-code-es)

- **GitLens**: Per a una millor integració amb el sistema de control de versions Git.

- **JavaScript (ES6) code snippets**: Per a generar ràpides plantilles de codi JavaScript.

- **Live Server**: Per a servir ràpidament els teus arxius HTML, CSS i JavaScript amb un servidor local de desenvolupament.

- **Bracket Pair Colorizer**: Per a una millor visualització i organització de les parelles de claus en JavaScript.

## Configuració Personalitzada

Pots personalitzar VSCode ajustant les opcions de configuració a les teves preferències. Per aconseguir-ho, obre la paleta de comandes amb `Ctrl + Shift + P`, busca "Preferences: Open Settings (JSON)" i personalitza el fitxer `settings.json` amb les teves preferències.

Aquesta configuració pot incloure la definició d'espais en blanc, el format de codi, els colors i moltes altres opcions que es poden adaptar a la teva manera de treballar.
